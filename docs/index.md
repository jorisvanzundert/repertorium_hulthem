# Online Repertorium van teksten in het handschrift Hulthem

In het Repertorium van teksten in het Handschrift-van Hulthem: hs. Brussel, Koninklijke Bibliotheek van België, 15.589-15.623 is een verscheidenheid aan gegevens te vinden over alle teksten die het Handschrift-van Hulthem, de ‘Nachtwacht van de Middelnederlandse letterkunde’, bevat: de plaats van de afzonderlijke teksten in het handschrift, hun opschriften, incipits, explicits en afrondingsformules, een parafrase van hun inhoud. Ook biedt het Repertorium gegevens over de auteurs van de teksten, tekstsoort, vorm en omvang en nog veel meer.

Het Repertorium is vervaardigd door Greet Jungman en Hans Voorbij en verscheen in 1999 bij Uitgeverij Verloren. Een papieren boek voor de inleidende teksten, met achterin een CD-rom met het Repertorium. De software op de CD-rom is op moderne computers niet meer te gebruiken. Het Huygens ING biedt het digitale repertorium daarom op twee nieuwe manieren aan.

1. [Deze link brengt je naar het online repertorium.](public/hulthem_repertorium_contents.html) Dit is een nieuwe website ontwikkeld door Joris van Zundert en gepubliceerd als een Github digitaal 'repository'. Op deze website vind je per tekst uit het handschrift gegevens die beschikbaar waren in het repertorium. Voor de meeste gebruikers zal deze optie het meest effectief zijn.  
  De site biedt per tekst in het handschrift een pagina met daar op de gegevens van het repertorium. Er is een rudimentaire inhoudsopgave die leidt naar de verschillende pagina's voor de teksten. Het repertorium kan op pagina-niveau doorgebladerd worden. De volledige titelbeschrijving van secundaire literatuur wordt getoond wanneer de gebruiker de muiscursor boven de betreffende verwijzing houdt.
  De site is op dit moment nog niet helemaal volledig. De informatie over personen en instituties moet nog verwerkt worden. Daarnaast is de site functioneel spartaans. Er is geen zoekfunctie en geen fijnmazige bladermogelijkheid. Reden voor het wat spartaanse voorkomen is ook dat wij niet zeker zijn welke functies gebruikers het liefst zouden zien. Suggesties kunnen gemaild worden naar de 'mainainer' voor het moment, Joris van Zundert (joris.van.zundert@huygens.knaw.nl). 

2. Via hetzelfde GitHub is een 'virtual machine' te downloaden. Deze software kan op een moderne computer de omgeving simuleren waarin de software op de CD-ROM twintig jaar geleden functioneerde. In de repository vind je een stap-voor-stap instructie om de virtual machine te installeren. Het downloadbestand is fors en het lijkt erop dat het downloaden daardoor niet altijd goed gaat. Mocht het niet in één keer lukken, dan is opnieuw proberen meestal een oplossing. [Download hier de 'virtual machine'](https://github.com/HuygensING/hulthem)  

Uitgeverij Verloren heeft het boek met inleidende teksten nog steeds in voorraad. [Klik hier voor meer informatie.](https://verloren.nl/boeken/2086/262/165/middeleeuwen/repertorium-van-teksten-in-het-handschrift-van-hulthem).

v0.0.4
